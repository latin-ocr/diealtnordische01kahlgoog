439

 

Scripsit autem et titulum Pilatus: et posuit super crucem
(J oh. XIX, 19).

Erat autem et superscriptio scripta super eum litteris
graecis , et latinis , et hebraicis: Hic est rex Judaeorum
(Luc. XXIII, 38).

Et stabat populus spectans, et deridebant eum principes
eum eis, dicentes (Luc. XXIII, 35):

. . . salva temetipsum: si filius dei es, descende de cruce.
Similiter et principes sacerdotum illudentes cum scribis, et
senioribus dicebant . Alios salvos fecit, seipsum non potest
salvum facere: si rex Israel est, descendat nunc de cruce, et
credimus ei (Matth. XXVII, 40—42).

Et dederunt ei vinum bibere cum felle mistum. Et cum
gustasset, noluit bibere (Matth. XXVII, 34 u. Luc. XXIII, 36).

Unus autem de his , qui pendebant , latronibus , blasphe-
mabat eum, dicens: Si tu es Christus, salvum fac temetipsum,
et nos. Respondens autem alter increpabat eum , dicens:
Neque tu times deum, quod in eadem damnatione es, Et
nos quidem iuste, nam digna factis recipimus: hic vero nihil
mali gessit. Et dicebat ad J esum: Domine, memento mei,
cum veneris in regnum tuum. Et dixit illi J esus: Amen
dico tibi: Hodie mecum eris in paradiso (Luc. XXIII, 39—43).

Stabant autem iuxta crucem J esu mater eius et soror
matris eius , Maria Cleophae, et Maria Magdalene. Cum
vidisset ergo J esus matrem, et discipulum stantem , quem
diligebat, dicit matri suae: Mulier, ecce filius tuus. Deinde
dicit discipulo: Ecce mater tua. Et ex illa hora accepit
eam discipulus in sua. Postea sciens J esus quia omnia con-
summata sunt , ut consummaretur scriptura, dixit: Sitio.
Vas. ergo erat positum aceto plenum. Illi autem spongiam
plenam aceto , hyssopo circumponentes , obtulerunt· ori eius.
Cum ergo accepisset J esus acetum, dixit: consummatum est
(Joh. XIX, 25—30).

Et clamans voce magna J esus ait: Pater in manus tuas
commendo spiritum meum. A sexta autem hora tenebrae
factae sunt super universam terram usque ad horam nonam.

